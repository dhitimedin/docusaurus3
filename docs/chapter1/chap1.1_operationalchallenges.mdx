---
id: Mini-grid_Operational_Challenges
title: 1.1. मिनी ग्रिड पर एक नज़र और इसे चलाने में आने वाली चुनौतियाँ
sidebar_label: मिनी ग्रिड पर एक नज़र और इसे चलाने में आने वाली चुनौतियाँ
---
मिनी ग्रिड नवीकरणीय (रिन्युएबल) बिजली पैदा करते हैं। अंतिम छोर तक बिजली पहुँचाने का यह नया और दमदार उपाय है। इससे इस क्षेत्र में निजी पूँजी लगाने की सख्त जरूरत पूरी होती है और बिजली प्रदान करने में तेजी आती है। साथ ही सीमित क्षेत्र पर पूरा ध्यान होने से ग्राहकों को बहुत अच्छी सेवा मिलती है। लोगों के जीवन में खुशहाली आती है और उनकी कमाई के अवसर बढ़ते हैं।
इस तरह मिनी ग्रिड के कई फायदे हैं किंतु मिनी ग्रिड को व्यवसाय के रूप में सफल बनाने के रास्ते में कई चुनौतियाँ हैं, जैसे –
* जिन इलाकों में बिजली पहुँचानी होती है वे बहुत दूर-दूर और अलग-थलग होते हैं, जिससे कर्मचारियों को वहाँ तक पहुँचने में या संवाद (कम्युनिकेशन) में कठिनाई होती है।
* ग्राहकों की आमदनी कम होती है और उन पर ऊर्जा की खपत के स्तर संबंधी प्रतिबंध लागू होते हैं।
* मजदूरों में प्रशिक्षण की कमी है। साथ ही व्यवसाय का प्रबंध करने की कुशलता और तकनीकी अनुभव की भी समस्या है।

मिनी ग्रिड सेक्टर के बढ़ने के लिए प्रबंधन में और जमीनी स्तर पर कामकाज में बहुत कुशलता होनी चाहिए। मिनी ग्रिड संप्रेषण, परिचालन और प्रबंधन प्रणाली (एमकॉम्स) इस जरूरत को आइटी आधारित समाधान द्वारा हर तरह से पूरा करती है। इससे उत्तम रीति से बिजली पहुँचाने की मिनी ग्रिड की क्षमता का पूरा उपयोग होता है। साथ ही, पूरी दुनिया में कहीं भी ग्राहकों को उनकी इच्छा के अनुसार सेवा दी जा सकती है।